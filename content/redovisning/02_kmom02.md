---
---
Redovisning kmom02
=========================

####Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?
Jag har kommit i kontakt med MVC tidigare när jag läste en kurs om att göra Android-appar.
Detta designmönster passade väldigt bra för denna typ av uppgifter. Där View består av
de delar som användaren ser, model-koden innehåller appens funktioner och control-koden
håller samman dessa delar.

Jag använde de källor som rekommenderades i kursmaterialet.

En fördel med designmönster överhuvudtaget är att man kan ”känna igen sig” snabbare
när man ser ny kod. Det går helt enkelt snabbare att förstå hur kod fungerar om det
liknar kod man har sett tidigare. En fördel med just MVC kan vara att det går lättare
att utveckla olika vyer när vy-koden är separerad från den övriga koden. Nackdelar
skulle kunna vara att det kan bli för komplicerat. Att det blir besvärligare att
följa med i hur program fungerar när man måste ha koll på både modell och kontroller.

####Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?
Solid är en samling principer som ska göra det lättare att skriva bättre kod.
Solid-principerna handlar om att göra kod lättare att underhålla, både att förstå och
att ändra. Principerna handlar om sådana saker som att klasser bara ska ha ett syfte,
att man ska kunna utöka klasser utan att behöva ändra i existerande kod, subklasser
ska gå att ersätta med bas-klasser. Många små interface är bättre än en stor samt
att utgå från abstraktioner när man bygger klasser. Jag har använt boken Head
First Design Patterns som källa.

####Har du någon erfarenhet av designmönster och kan du nämna och kort förklara några designmönster du hört talas om?
Jag har läst lite om design-mönster tidigare. Designmönster jag har hört talas om är till exempel observer.
Ett mönster som där man skapar förhållande mellan objekt där flera objekt är beroende
av förändringar i ett objekt. Decorator är ett annat designmönster. Det gör det lättare
att lägga till beteenden till klasser medan program körs.

####Vilket ramverk valde du att studera manualen för och fann du något intresant?
Jag läste om Symfony och läste främst om det delar som handlade om MVC. Jag tycker
att det var bra att se praktiska exempel på hur detta mönster kan fungera.

####Vilken är din TIL för detta kmom?
Jag har lärt mig mer om MVC, iallafall i teorin. Jag är fortfarande osäker på om
jag gör rätt saker rent praktiskt. Jag har inte skapat några klasser med modell
i namnet eller liknande. Jag antar istället att MVC ska vara mer ett sätt att
tänka på kod än att klasser ska ha vissa namn och befinna sig på vissa platser i ramverket.
